# Ki hogyan látja a BPS-t

## Amit egy szülő mesél a másik szülőnek

A BPS-ben minden a gyerekem saját egyéni céljaiból indul ki. Minden félévben, minden gyerekkel köt az iskola egy megállapodást, hogy ő mit akar a következő félévben elérni, tanulni, csinálni. Aztán a megállapodások alapján segítik a tanárok a gyerekek tanulását.

Nálunk néhány hétig tartó modulok vannak a tantárgyak helyett. Ezek során van, amikor a hagyományos iskolához hasonlóan például írást tanulnak, és van, amikor projekteken dolgoznak a gyerekek. A gyerekem velem és a tanárral egyeztetve maga választhatja ki, hogy melyik foglalkozásra jár. A csoportba járó gyerekek napirendjében ugyan sok hasonlóság van, mégis teljes mértékben személyre szabott, a gyerekem igényeihez igazodik.

Erős szabályok vannak arra, hogy ki mit választhat, mi az, amit a céljai alapján választania kell. A tanulóknak \(és persze a szülőknek 12 éves korig\) a választás nem nehezebb, mint online vásárolni egy mobil telefonnal.

Minden tanulónak van egy mentora, aki csak arra figyel, hogy a gyerekem jól legyen, azt tanulja amit akart, és folyamatosan követi, hogy hogyan halad. Hetente, kéthetente átnézik a mentorral, hogy hol tart a gyerekem. Kicsit olyan, mintha saját tanulás edzője lenne.

Napi szinten kapok híreket arról, hogy a gyerekem milyen foglalkozásokon vett részt és ott mit csinált, és mire van szüksége még ahhoz, hogy elérje a célját. Az egész olyan, mintha egy játékban szinteket lehetne ugrani, ha összegyűjtesz különböző dolgokat.

A tanulók minden félévben összeállítják a saját portfóliójukat, ebben mutatják be, hogy mit csináltak, mit értek el abban a félévben. Ez a visszatekintés, reflektálás ideje. Tulajdonképpen saját munkáját tanulja meg értékelni a gyerekem. Ezután a tanárok, és a csoporttársak együtt megnézik, hogy a NAT elvárásaihoz képest ki hol tart. Ilyenkor kapok egy értékelőt is, ami a gyerekem portfóloiója mellett azt is megmutatja, hogy a legfőbb fejlesztési területek közül miben milyen módon fejlődött.

## Ahogy egy gyerek látja egy napját

8.45: Ma késve értünk be, ezért lemaradtam a reggeli jógáról. Nem baj, úgyis csak 9-től gyűlünk össze. Reggelente mindig körbe ülünk, elmondjuk, ki hogy van, megosztjuk egymással, ha valami fáj, vagy ha épp nagyon örülünk, büszkék vagyunk valamire. Ilyenkor azt is átbeszéljük, hogy mivel töltjük a napot.

9.30-kor elkezdődik a projektmunka. Most az az időszak van, amikor mindenki választhatott, hogy melyik projektmunkában mivel akar foglalkozni. Az én csoportomban QR kódokat rakunk ki a környező épületekre és írunk hozzájuk mindenféle történeteket. Könyvtárban kutatjuk, hogy melyik házat mikor építették, és ki lakott ott. Nagyon izgulok, mert már csak egy hetünk van, hogy a projekt végére érjünk a csoportommal és hamarosan megmutatjuk a szülőknek, meg a többi suliból érkező vendégnek, hogy mire jutottunk.

Olyan jó volt ma ezen dolgozni, hogy 11-ig abba se hagytuk a munkát. Eszem egy kis uzsonnát, majd elmegyek angolozni, mert szeretném még jobban érteni az angol youtube videókat. Ettől a hónaptól már a legjobbakkal vagyok egy csoportban, még a nálam 4 évvel idősebb Theo is idejár, pedig ő Angliában nőtt fel. Angol témájú foglalkozásom mindig van, de néhány hetente változik hogy pontosan mit csinálunk. Most youtube videókat nézünk és beszélünk meg angolul. Ez előtt éttermeset játszottunk, ahol én voltam a pincér.

14.00 óra. Ebéd után találkozom a mentorommal. Majdnem minden nap beszélünk. Most csak rám fog figyelni. Ezt nagyon szeretem. Átbeszéljük, hogy milyen foglalkozást válasszak a következő ciklusban, és hogy milyen képességem fejlesztésére kéne külön hangsúlyt fektetni. Meg akarom vele beszélni, hogy hadd menjek át a másik írás csoportba, mert ők izgalmasabb dolgokat csinálnak. Én is szeretnék saját magam mesét írni.

15.30 még a Khan Academyn egyedül gyakorolnom kell a koordináta geometriát. Tablettel nézek előadásokat, és csinálok feladatokat. Eldöntöttem, hogy egyedül megtanulom. A mentorom mondta, hogy ez kell, ha a következő ciklusban játékfejlesztős projektben akarok dolgozni.

16.30 Ezt várom a legjobban. Kint a parkban taichi gyakorlatokat végzünk. Ez egy indiai vagy kínai sport. Nem tudom. Nyugodttá tesz, azért szeretem. Az év elején még úsztam, de azt egy kicsit meguntam, váltani szerettem volna.

Az a jó ebben az iskolában, hogy nincs házi. Mondjuk én még fogok egyedül dolgozni a QR kódok designján. Szeretnék Elzás QR kódokat csinálni. És holnap a csoportomat meglepni.

## Ahogy a tanár a munkájára tekint

Tizenkét évig dolgoztam tanítóként a kerületi suliban. Imádtam a gyerekeket, jó volt velük lenni, mégis úgy éreztem, valami másra van szükségem. A Budapest Schoolban arra van lehetőségem, hogy a gyerekekkel együtt fedezhessem fel a világot és én is új dolgokat tanulhassak. A múlt héten elkezdtünk egy új projektet, amihez az egyik srác behozott egy programozható robotot. Az elmúlt napokban rengeteg időt töltöttem azzal, hogy ezt megtanuljam mozgatni és abban segíthessem a gyerekeket, hogy a váltócipő-elpakoló robotjukat megépíthessék a két hét múlva esedékes projektzárásig.

Eleinte fura volt, hogy a munkámba be kell vonnom a szülőket. Mindig mindenbe bele akarnak szólni, van, akinek az a fontos, hogy a gyereke állandóan olvasson, mások azt nyomják, hogy szeretnék, ha versenyezne matematikából. Úgy érzem, a Budapest School rendszerében sokat fejlődtem annak elfogadásában, hogy ha jól együttműködünk, a szülőkkel közösen mennyivel jobban segíthetjük a gyerekeket abban, hogy azt tanulhassák, ami valóban érdekli őket.

Most a Római Parton dolgozom tanárként, korábban a Pozsonyi úti Budapest Scholban voltam. Úgy érzem, ma itt jobban tudok fejlődni, és sokkal inkább kiegészítem a tanárcsapatomat. Eleinte nem mertem olyan foglalkozásokat vezetni, amiket nem tanultam a Tanítóképzőben, ma már ebben is sokkal magabiztosabb vagyok. A zuhanyzóban mindig is szerettem énekelni, de mások előtt sosem mertem. Most viszont a gyerekek meghívtak énekesnek a saját zenekarukba, ami nagyon jól esett.

#### Amit a kormányhivatal, EMMI lát az iskolából

NINCS KESZ

BPS-ben tantárgyak nem a mindennapokat szervezik, hanem az egyik célját.

NAT II.2.2. Megadja az arányokat

