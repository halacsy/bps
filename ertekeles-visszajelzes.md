# Értékelés, visszajelzés

Minden tanulónak folyamatosan épül a [portfóliója](https://www.edglossary.org/portfolio/): ez tartalmazza az általa elvégzett feladatokat, projekteket, vagy azok dokumentációját, alkotásait, eredményeit, az esetleges vizsgák, bizonyítványok, tanusítványok eredményeit, és a visszajelzéseket társaiktól, tanáraiktól. A **portfólió célja**, hogy minden információ ott legyen ahhoz, hogy

1. A tanuló és mentora reflektálni tudjon arra, hogy sikerült-e a kitűzött célokat elérni. Illetve mire van szüksége még a tanulónak új célok eléréséhez.
2. A szülő folyamatosan rálásson gyereke tanulási útjára.
3. Megítélhető legyen, hogy a különböző nemzeti és nemzetközi tanulási standardokhoz \(pl. NAT\) képest hol tart a tanuló.

## Portfólió alakításának eseményei

1. Minden **modul végeztével** a portfólióba bekerül:
   1. A készség elsajátításának ténye \(mastery based learning, nálunk nincs félig elsajátított képesség\), ha a modul célja például a 20-as számkörben való biztonságos összeadás és kivonás volt.
   2. Az alkotás, vagy a projektmunka eredménye, ha a modul célja egy alkotás létrehozása volt
   3. A részvétel ténye, ha a jelenlét volt a modul célja \(például kirándulás a Kék-túra útvonalon\)
2. Az elvégzett **vizsgák, tudáspróbák, képességfelmérők, diagnózisok** eredményei
3. **Kipakolás** esemény célja, hogy a tanulók a tanároknak, szülőknek és más érintetteknek bemutassák a félévés munkájukat, azaz a portfólió változásukat. A kipakolásra való felkészülés tulajdonképpen a portfólió összeállítása, prezentálásra való felkészítése. \(Portfolio polishing\)
4. **Társas visszajelzés** eredményeként minden tanuló kap visszajelzést társaitól. Ilyenkor összegyűjtik mit tett a tanuló, ami a többiek elismerését és háláját kivívta.
5. Tanárok folyamatosan adnak **kompetencia tanusítványokat**. Ezek rövid, specifikus visszajelzések, amik mutatják, hogy valamit a tanuló megcsinált, valamiben fejlődött.

A mentorok segítenek a tanulás módját és eredményeit bemutató portfólió összeállításában és abban, hogy olyan tevékenységeket szerveznek nekik, ami segíti őket céljaik elérésében.

