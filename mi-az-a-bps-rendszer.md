# Mi az a BPS rendszer?



A Budapest School egy iskolahálózat, amely olyan iskolák létrehozását teszi lehetővé, amiben a tanulók és szülők igényeire és céljaira a tanárok által vezetett iskola a **legszemélyreszabottabb** környezetet tudja létrehozni és a leginkább tudja támogatni az egyéni érdeklődéshez képest formálódó közösségi tanulást. 

{% hint style="info" %}
A személyreszabott tanulás két dologban is eltér a hagyományos modelltől: 100 évvel ezelőtti iskolákban mindenki ugyanazért a kimenetért dolgozott, és mindenki, mindent ugyanakkor és ugyanúgy tanult, csinált. Ezt hívjuk utólag one size fits all megközelítésnek. Később kialakult a "minden gyerek más" elv mentén az egyéni utak fogalma. Bár mindenki az érettségire készült, differenciáltan próbálták a tanárok átadni a tudást. A mi modellünkben a nemzeti szabványok, az érettségi elérése, az országos kompetencia mérésen való megfelelés követelmény, de nem a tanulás fő célja. Mi azt kérdezzük a tanulóktól, hogy ezen felül mi az ő személyes céljuk. Nálunk a személyreszabott tanulás fő jellegzetessége, hogy a tanulók saját egyéni célok irányába haladnak az ahhoz a célhoz az adott kontextusban leghatékonyabb úton. Tehát mindenki rendelkezik egyéni célokkal, még akkor is, ha egy közösség tagjainak céljai között 80% átfedés is van.
{% endhint %}

Minden tanuló megfogalmazza, és három havonta újrafogalmazza a **saját céljait**. Eredményeket, amiket el akar érni, képességeket, amiket fejleszteni akar, szokásokat, amiket ki akar alakítani.

Minden tanulónak vannak tanárai, akik a legkülönfélébb területeken segíthetik a tanulásukat és mindenkinek van egy **mentora, aki az egyéni céljainak a megfogalmazásában, és a fejlődése követésében segíti.** Minden mentorhoz több tanuló tartozik.

A saját célok elfogadásakor a mentor és a mentorált, a szülőkkel és más érintettekkel együtt **megállapodást** köt. Csak olyan célok kerülhetnek a saját célok közé, ami minden résztvevőnek elfogadható.

A mentor egyszerre felelős a mentorált tanuló előrehaladásának segítéséért és közös felelőssége van a mentortársakkal, hogy az iskolában a lehető legtöbb tanulás történjen, másképp fogalmazva, a **mentor képviseli a teljes közösséget**, iskolát a megállapodás megfogalmazásakor.

A saját célok megfogalmazásakor a megállapodás minden esetben kitér a következő területekre:

* **Önismeret**: A tanulók segítése abban, hogy minél jobban ismerjék a saját képességeiket, és képessé váljanak az önálló fejlődésre
* **Együttműködés**: A csoporton belüli együttműködés támogatása, a közösségen belüli konfliktusok folyamatos feloldása, feldolgozása
* **Alkotás**: Projektek, termékek, megvalósítása egyénileg és csoportosan a gyerekek érdeklődése mentén
* **Képességfejlesztés**: Folyamatos képességfejlesztés, hogy a gyerekek minél sikeresebb projektek kidolgozásában és megvalósításában vehessenek részt, vagy képesek legyenek külső megmérettetéseket sikerrel teljesíteni.
* **Testi és lelki egészség:** A gyerekek fizikai és mentális állapotának folyamatos monitorozása és a szükséges fejlesztések megválasztása.

